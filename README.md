## Aplikacja typu lista-szczegóły

**Cel:**

Celem zadania jest przygotowanie aplikacji typu lista-szczegóły z zastosowaniem fragmentów. Aplikacja ma być spisem przepisów kulinarnych, czyli książką kucharską.

**Wymagania minimalne:**

1. Aplikacja ma składać się z dwóch aktywności: głównej wyświetlającej listę potraw oraz aktywności szczegółów uruchamianej po kliknięciu wybranej potrawy z listy i wyświetlającej co najmniej listę składników oraz sposób przygotowania potrawy
2. Aplikacja ma korzystać z fragmentów
3. Aplikacja powinna mieć wersję układu dla smartfonów i osobną dla tabletów
4. Aplikacja powinna działać poprawnie po zmianie orientacji urządzenia

**Wymagania dodatkowe:**

1. Źródło danych o przepisach inne niż tablica. Może to być na przykład baza danych lub usługa internetowa
2. Kod aplikacji w Kotlinie
3. Dodanie do aktywności szczegółów:
    - przelicznika ilości składników według liczby porcji
    - informacji o kaloryczności potrawy
    - innych informacji, które uważacie za ciekawe w tym kontekście

**Forma oddawania wykonanego zadania:**

Jest to pierwsza część zadania realizowanego na wielu zajęciach. Będzie obowiązywało jedno sprawozdanie po zakończeniu realizacji wszystkich części zadania.
